# Zelfreflectie blok 3
## Oefeningen
### Welke leerstof was nieuw voor mij

Tijdens het maken van de oefeningen zijn we begonnen met het aanpassen van de caching decorator, hierbij hebben we gebruik gemaakt van een extra wrapper functie om zo een parameter te kunnen meegeven aan de decorator. Het was niet direct het gebruik van decorators wat nieuw was, wel de manier van denken om de functionaliteit van de decorator uit te breiden. Hierbij kwamen *args, **kwargs ook aan te pas, hoewel ik deze parameters al eerder was tegengekomen, was het gebruik ervan nieuw voor mij.

Duiken we verder in de oefeningen, zien we dat er gewerkt moet worden met sql alchemy. Deze leerstof was volledig nieuw voor mij. Hierdoor namen de oefeningen ook langer in beslag dan eerder geanticipeerd. 

Ten slotte waren er enkele opdrachten waarbij we een rest API moesten maken met flask restfull, hoewel dit nieuwe materie was, bleek de implementatie hiervan niet veel tijd in beslag te nemen.

### Moeilijkheidsgraad

Over het algemeen waren de oefeningen zeker doenbaar, enkel het uitbreiden van de decorator vond ik op zich niet gemakkelijk. Het hielp hierbij zeker om deze gezamenlijk in de klas te doen. Verder nam enkel het SQL alchemy gedeelte veel tijd in beslag. De documentatie hiervan was uitgebreid en sommige concepten waren een beetje moeilijk, vooral qua syntax. Uiteindelijk heb ik mij erbij neegelegd dat het beter is om sommige dingen gewoon over te nemen vanuit code snippets ipv deze trachten volledig te begrijpen.

### Misverstanden

Ik denk dat ik deze keer wel heb onderschat hoeveel werk er in deze blok zou gaan. Het maken van de oefeningen ging niet echt heel vlot en er kwam veel trial and error aan te pas bij het persisten van de data in de database. 

Hoewel ik dit keer er redelijk op gelet heb om consistent te zijn bij het naamgeven van mijn variabelen, heb ik hier toch her en der een "foutje" tegen gemaakt. Hierdoor gaf mijn code soms fouten, die ik dan later weer moest gaan zoeken.

## Project
### Moeilijkheidsgraad

Het project was zoals vorige keren weer een beetje als een puzzel, dit maakte het uiteindelijk een redelijk vlot proces. Veel van het werk zat erin om doorheen de oefeningen bepaalde dingen te gaan kopiëren en plakken. Hoewel het redeijk vlot ging namen sommige dingen toch weer wat langer in beslag, zoals het aanmaken (en volledig begrijpen) van de logging decorator. Omdat we deze later moesten uitbreiden zodat we deze ook konden gebruiken zonder een parameter aan mee te geven, vond ik het gebruik hiervan redelijk complex. Hoewel ik deze functionaliteit wel heb geïmplementeerd in de decorator zelf, heb ik het gebruik hiervan nog niet echt helemaal kunnen testen.

### In wat voor andere projecten zou dit van pas kunnen komen?

Ik denk dat we deze kalender API makkelijk kunnen gebruiken in persoonlijke projecten om bepaalde reminders te sturen of taken te automatiseren. Tijdens grotere projecten zoals deze in het 2de semester kan het ook nuttig zijn om data op te slaan in een database en bijvoorbeeld elke week deze te verwerken en door te sturen. Ook het gebruik van logging is iets wat ik zeker zie terugkomen bij meerdere projecten. het opsplitsen van de berichten maakt het ook zeer overzichtelijk.

## Conclusie

Wat ik vooral heb opestoken van deze blok is dat ik misschien toch beter wat meer betrokken moet zijn bij de lessen en Q&A sessies, hierdoor kan ik op tijd vragen stellen zodat ik niet overbodig lang moet zoeken op sommige zaken. Uiteindelijk is het niet gelukt om het project 100% af te krijgen. De uitbreidingen zal ik moeten houden tot een later tijdstip.